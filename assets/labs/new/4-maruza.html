<!DOCTYPE html>
<html>
<head>
	<title>4-ma`ruza</title>
</head>
<body>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;" align="center"><span style='font-family:"Times New Roman","serif";'>4-MAVZU. SEZGI ORGANLARI &ndash; KO&rsquo;RISH, ESHITISH ,TERI,TAM VA XID BILISH &nbsp;ANALIZATORLARINING TUZILISHI</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>REJA:</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>1.Analizatorlarining tuzilishi</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>2.Ko&rsquo;rish organining tuzilishi</span><span style='font-family:"Times New Roman","serif";'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>3. Ko&rsquo;zning yordamchi apparatlari</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>4.Eshitish va vestibulyar analizatorlar</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>5.Teri,tam va xid bilish analizatorlarining tuzilishi&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-indent:1.0cm;"><span style='font-family:"Times New Roman","serif";font-weight:normal;'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Tayanch tushuncha: reseptor, effektor, &nbsp; ekstroreseptorlar, interoreseptorlar &nbsp; proprioreseptor, ko&rsquo;z soqqasi, gavxar, tashqi, o&rsquo;rta, ichki quloq, chig&rsquo;anoq, so&rsquo;rg&rsquo;ich, derma.</span></em></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Odam &nbsp; va hayvonlar analizatorlar yordamida tashqi dunyodagi narsa, hodisalarni qabul qiladi. I.P.Pavlov ta&rsquo;limoti bo&rsquo;yicha har bir analizator uch qismidan &nbsp;- qabul qiluvchi apparat &ndash; <em>reseptor,</em> o&rsquo;tkazvchi qism &ndash;<em>&nbsp;sezuvchi nerv&nbsp;</em>va<em>&nbsp;sezish markazidan&nbsp;</em>tashkil &nbsp; topgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Sezgi organlar uzoq vaqt davom etgan tarixiy rivojlanish prosessida shakllanib, murakkablashib, ta&rsquo;sirlovchining alohida turlariga &nbsp;moslashib borgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Odam organizmi analizatorlar yordamida tashkil dunyo bilan chambarchas bog&rsquo;langan bo&rsquo;lib, vositachi hisoblanadi. F.Engels o&rsquo;zining &laquo;Tabiat dialektikasi&raquo; nomli &nbsp;asarida odamning sezgi organlari hayvonlar sezgi organlaridan tubdan farq qilishini va ular yaxshi rivojlanganligini ta&rsquo;kidlab o&rsquo;tgan. I.M. Sechenov muskullar analizatorini o&rsquo;rganib, sezish reseptorlari bilan harakat reseptorlari bir-biriga bog&rsquo;liqligini aniqlagan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Reseptorlar xususiyatiga ko&rsquo;ra, uch gruppaga; tashqi &ndash; <em>ekstroreseptorlar,</em> ichki &ndash; <em>interoreseptorlar</em> va pay-muskullarda joylashgan <em>proprioreseptorlarga</em> bo&rsquo;linadi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Ekstroreseptorlar</span></em><span style='font-family:"Times New Roman","serif";font-weight:normal;'>&nbsp; &nbsp;tashqi ta&rsquo;sirni qabul qiladi. Ular ko&rsquo;rish, eshitish, ta&rsquo;m bilish, hid bilish, teri analizatorlarida joylashgan bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Interoreseptorlar</em>&nbsp; mexanikaviy, ximiyaviy, termik &nbsp; ta&rsquo;sirni qabul qiladi, ular ichki organlarda joylashgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Proprioreseptorlar</em> tanada chuqur joylashgan bo&rsquo;lib, &nbsp;tana muvozanatining o&rsquo;zgarishi, fazodagi holati haqidagi ta&rsquo;sirni qabul qiladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>KO&rsquo;RISH ORGANI</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Ko&rsquo;rish organi ikki qismdan yordamchi organlar va asosiy qism &ndash; ko&rsquo;z soqqasidan iborat. Ko&rsquo;rish organi yordamida tashqi dunyodagi narsalarning shakli, kattaligi, ko&rsquo;zdan yaqin-uzoqligi va buyumlarning rangi to&rsquo;g&rsquo;risida tasavvur hosil bo&rsquo;ladi. Ko&rsquo;z soqqasi (bulus oculi) sut emizuvchi hayvonlarda va odamda yumaloq bo&rsquo;lib, ko&rsquo;z kosasi chuqurligida joylashgan. Uning &nbsp;ustki qavati oqsil parda &ndash; sklera &nbsp;bo&rsquo;lib, bu parda old tomonda shox moddacha aylanadi. Shox parda bilan oqsil parda orasida venoz kanal joylashgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Oqsil parda</span></em><span style='font-family:"Times New Roman","serif";font-weight:normal;'>&nbsp;(sclera) oldinda shox pardaga aylanadi. <em>Shox parda&nbsp;</em>(cornea) o&rsquo;ta ko&rsquo;rsatuvchan bo&rsquo;lib, qon tomirlari bo&rsquo;lmaydi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><img width="50%" src="image/15.1.png" align="left" alt="Описание: сканирование0001" style="float: left; text-align: left; display: inline-block; "></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";'>15.1.Rasm. Odamning ko&lsquo;z tuzilishi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>&nbsp;</span></em></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Tomirli &nbsp;parda</span></em><span style='font-family:"Times New Roman","serif";font-weight:normal;'>&nbsp;(tunica vosculesa buldi) shox parda tagida joylashgan bo&rsquo;lib, qon tomirlarga boy. Tomirli parda ko&rsquo;z soqqasining oldingi tomonida rangdor &ndash; yoy pardaga aylanadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;<em>Yoy parda</em> (iris)da qon &nbsp;tomirlar, pigmentlar bo&rsquo;ladi. Ko&rsquo;zning rangi pigmentlarga bog&rsquo;liq, kamdan kam hollarda yoy pardada pigment bo&rsquo;lmay, ichki qon tomirlar ko&rsquo;rinib turadi. Ko&rsquo;zi &nbsp; shunday kishilar <em>albinozlar</em> deyiladi. Yoy pardaning o&rsquo;rtasida yumaloq teshik bo&rsquo;lib, &nbsp;ko&rsquo;z qorachig&rsquo;i (pupilla) deyiladi. Yorug&rsquo;lik nurlari shu teshik orqali ichkariga o&rsquo;tadi. Bu teshikning diametrini o&rsquo;zgartiruvchi halqasimon va radial muskullar ey pardada bo&rsquo;ladi. Halqasimon muskullar qisqarganda qorachiq torayadi, radial muskullar qisqarganda kengayadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Ko&rsquo;z qorachig&rsquo;ining kengayishi va torayishi yorug&rsquo;lik miqdoriga qarab refleks yo&rsquo;l bilan boshqarilib turadi. Shox parda bilan yoy parda orasida <em>oldingi kamera</em> deb &nbsp;ataladigan bo&rsquo;shliq bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>To&rsquo;r parda</span></em><span style='font-family:"Times New Roman","serif";font-weight:normal;'>&nbsp;tomirli parda tagida bo&rsquo;lib, unda ko&rsquo;rish reseptorlari joylashgan. Bu reseptorlar ko&rsquo;rish nervining oxirgi &ndash; yorug&rsquo;ni sezuvchi qismi hisoblanadi. To&rsquo;r parda murakkab bo&rsquo;lib, mikroskopda ko&rsquo;rilganda o&rsquo;n qavatdan tuzilganligi aniqlangan. To&rsquo;r pardadagi nerv hujayralari bir-biriga bog&rsquo;langan uchta neyrondan iborat. Bu hujayralar tayoqcha va kolbacha shaklida bo&rsquo;ladi. Odam ko&rsquo;zida tayoqchasimon hujayralar soni 130 millionga etadi, ular kechasi qo&rsquo;zg&rsquo;aladi. Kolbasimon &nbsp;hujayralar 9 millionga yaqin bo&rsquo;lib, kunduzi qo&rsquo;zg&rsquo;aladi (rangni ajratadi). Tayoqchasimon, kolbachasimon reseptorlarda qabul qilingan impulslar ikkinchi neyronga o&rsquo;tadi. Ulardan uchinchi neyronga o&rsquo;tadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Uchinchi neyron neyritlardan iborat ko&rsquo;rish nervini hosil qiladi, u ko&rsquo;zning orqa qismidan chiqadi va ko&rsquo;rish yo&rsquo;lini hosil qilib, tizzasimon tanagacha boradi. To&rsquo;r pardaning yorug&rsquo;ni eng yaxshi sezuvchi qismi <em>sariq dog&rsquo;&nbsp;</em> deyiladi, u ko&rsquo;zning orqa qutbida joylashgan. Sariq dog&rsquo;ning o&rsquo;rtasi bir oz chuqurlashgan bo&rsquo;lib, u <em>markaziy chuqurcha &nbsp;</em>deyiladi. Ko&rsquo;zning oldingi qutbi bilan markaziy chuqurcha orasidagi chiziq ko&rsquo;zning <em>optik o&rsquo;qi</em> deyiladi. Ko&rsquo;zning optik moslamalariga shox parda, oldingi kamera suyuqligi, ko&rsquo;z gavhari va shishasimon tana kiradi. Ko&rsquo;rish nervining ko&rsquo;z soqqasidan boshlanadigan qismi <em>ko&rsquo;r dog&rsquo;</em> deyiladi. To&rsquo;r pardaning bu qismida yorug&rsquo;ni sezuvchi reseptorlar bo&rsquo;lmaydi. Bu erdan to&rsquo;r pardani ta&rsquo;minlovchi qon tomirlar o&rsquo;tadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Ko&rsquo;z gavhari &nbsp;</span></em><span style='font-family:"Times New Roman","serif";font-weight:normal;'>&nbsp;(lens) yoy parda orqasida bo&rsquo;lib, ikki tomoni qavariq linzaga o&rsquo;xshaydi. Gavhar egiluvchan parda bilan o&rsquo;ralgan bo&rsquo;lib, unda qon tomirlar va nervlar bo&rsquo;lmaydi. Juda tiniq moddadan iborat gavharning orqa qismida shishasimon suyuqlik bo&rsquo;ladi. Ko&rsquo;z gavhari kipriksimon muskullar yordamida ikki yon tomondan tomirli pardaga tortilib turadi. Bu muskullar yordamida &nbsp; ko&rsquo;z gavhari yupqalashadi yoki qavaradi. Ko&rsquo;z gavhari va kipriksimon muskullar bilan parda orasida halqasimon bo&rsquo;shliq bo&rsquo;lib, u <em>ko&rsquo;zning keyingi kamerasi</em>&nbsp; &nbsp;deyiladi. Ko&rsquo;zning keyingi va oldingi kameralarida tiniq suyuqlik bo&rsquo;ladi. Ko&rsquo;z soqqasining ichi shishasimon suyuqlik (corpus vitreum) bilan to&rsquo;la bo&rsquo;ladi. Bu suyuqlik shaffof bo&rsquo;lib, qon tomirlari bo&rsquo;lmaydi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>KO&rsquo;ZNING YORDAMCHI APPARATLARI</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Ko&rsquo;zning yordamchi apparatlariga ko&rsquo;z qovoqlari, ko&rsquo;z yosh bezi, ko&rsquo;z soqqasini harakatlantiruvchi muskullar, yog&rsquo;simon va tana va fassiya kiradi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Yuqorigi va pastki <em>qovoqlar</em> kipriklar bilan birga ko&rsquo;zni himoya qilib turadi. Ko&rsquo;z qovoqlarining ichki qavati shiliq parda &ndash; <em>qon&rsquo;yunktiva</em> bilan qoplangan bo&rsquo;lib, u ko&rsquo;z soqqasida yoy pardagacha davom etadi. Ko&rsquo;z yosh bezi ko&rsquo;zning tashqi yuqorigi burchagida, ko&rsquo;z yosh xaltachasi ichki pastki burchagida joylashgan. Ko&rsquo;z yosh bezi har doim suyuqlik ishlab chiqaradi. Bu suyuqlik ko&rsquo;z soqqasini yuvib, ichki burchakdagi ko&rsquo;z yosh ko&rsquo;liga, undan yosh xaltachasiga keladi. Undan ko&rsquo;z yosh kanali orqali burun bo&rsquo;shlig&rsquo;iga o&rsquo;tadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Ko&rsquo;z soqqasining muskullariga: yuqorigi, pastki, chetki, ichki to&rsquo;g&rsquo;ri va ikkita qiya muskullar kiradi. Ular ko&rsquo;z soqqasini turli o&rsquo;q atrofida harakatlantiradi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Yog&rsquo;simon tana ko&rsquo;z soqqasi bilan ko&rsquo;z chuqurligi orasidagi bo&rsquo;shliqni to&rsquo;ldirib turadi. Yog&rsquo;simon tana bilan ko&rsquo;z soqqasi orasida fassiya joylashgan. Bular orasida bo&rsquo;shliq bo&rsquo;lib, u ko&rsquo;z harakatida ahamiyatga ega.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>ESHITISH VA VESTIBULYAR ANALIZATORLAR</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Ichki quloqda <em>eshitish</em> va <em>vestibulyar</em> apparatining reseptorlari joylashgan. Vestibulyar apparat reseptorlar odam kallasining va butun tanasining o&rsquo;zgarishidan hosil bo&rsquo;ladigan ta&rsquo;sirni, proprioreseptiv reseptorlardan kelayotgan ta&rsquo;sirni sezadi. Evolyusion rivojlanish davomida bu analizatorlarning tuzilishi ancha murakkablashib borgan. Eshitish reseptorlari odamda chig&rsquo;anoqning spiral organida, vestibulyar qismi yarim oysimon aylana kanallarda - quloq dahlizining sezuvchi dog&rsquo;ida joylashgan. Odamning eshitish oragni tashqi, o&rsquo;rta, ichki quloqdan iborat bo&rsquo;ladi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>
	<center><img width="70%" src="image/15.2.png" alt="Описание: сканирование0001"></center></span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";'>15.2. Rasm. Eshitish analizatori.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>&nbsp;</span></em></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Tashqi quloq</span></em><span style='font-family:"Times New Roman","serif";font-weight:normal;'>&nbsp;quloq suprasi &nbsp;va tashqi tovush yo&rsquo;lidan iborat bo&rsquo;lib, quloq suprasi (aurilula) hayvonlarda tovushni tutishga yordam beradi, u harakatchan bo&rsquo;ladi. Odam quloq suprasining muskullari yaxshi rivojlanmagan uchun harakat qilmaydi. Quloq suprasi egiluvchan tog&rsquo;aydan tuzilgan teri bilan qoplangan. Uning ichida burmalar bo&rsquo;lib, ular tovush to&rsquo;lqinlarning yo&rsquo;nalishiga yordam beradi. Tashqi eshitish yo&rsquo;li (meatus acustucus externus) 2.5sm uzunlikda bo&rsquo;lib, bir oz qiyshiq kanaldan iborat. Kanalning ichi tukli, bezli epiteliy bilan qoplangan. Tuklar himoya vazifasini bajardi, bezlar sariq suyuqlik ishlab chiqaradi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>O&rsquo;rta quloq</em> bo&rsquo;shliq bo&rsquo;lib tashqi qulodan nog&rsquo;ora parda bilan ajralgan. Nog&rsquo;ora parda (membrana tympani) yupqa pishiq bo&rsquo;lib, nerv tolalari va qon tomirlari bilan ta&rsquo;minlangan. U egiluvchan pishiq biriktiruvchi to&rsquo;qimadan tuzilgan, diametri 9-11mm, qalinligi 0,1 mm, nerv va qon tomirlarga boy bo&rsquo;ladi. Nog&rsquo;ora parda muskullar yordamida tarang tortilgan bo&rsquo;lib, tovush to&rsquo;lqinini o&rsquo;zgartirmay o&rsquo;tkazadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;O&rsquo;rta quloq bo&rsquo;shlig&rsquo;i nog&rsquo;ora bushlig&rsquo;i (cavum tumpani) deyiladi, uning hajmi 0,75mm ga teng keladi. So&rsquo;rg&rsquo;ichsimon bo&rsquo;shliqlar o&rsquo;rta quloq orqali halqum bilan tutashadi. O&rsquo;rta quloq Evstaxiev nayi orqali halqumga qo&rsquo;shilgan bo&rsquo;ladi. Evstaxiev nayi 4 sm uzunlikda bo&rsquo;lib, tashqi quloq bilan o&rsquo;rta quloqdagi bosimning muvozanatlanishida ishtirok etadi. O&rsquo;rta quloq bo&rsquo;shlig&rsquo;ida uchta eshitish suyakchasi: bolg&rsquo;acha (malleus) sandon (incus), uzangi (stapes) joylashgan bo&rsquo;lib, bog&rsquo;lag&rsquo;ichlar yordamida bir-biriga birikkan bo&rsquo;ladi. <em>Bolg&rsquo;acha</em>&nbsp; dastasi bilan nog&rsquo;ora pardaga, boshchasi bilan sandonga tutashgan bo&rsquo;ladi. <em>Sandon</em> o&rsquo;sig&rsquo;i bilan uzangiga tutashadi. Uzangi serbar plastinkasi bilan ovalsimon teshikka birikadi. Bu suyaklar odamning butun hayoti davomida o&rsquo;smaydi. O&rsquo;rta &nbsp;quloqdagi mayda muskullar qisqarishi bilan suyakchalar harakatga kelib, tovush to&rsquo;lqinlarini ichki quloqqa o&rsquo;tkazadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Ichki quloq</em> murakkab tuzilgan bo&rsquo;lib, eshitish analizatorining eng muhim qismdir. Ichki quloq, ya&rsquo;ni labirint uch qismdan: quloq dahlizi, yarim aylana kanallar va chig&rsquo;anoqdan iborat.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><em><span style='font-family:"Times New Roman","serif";font-weight:normal;'>Labirint &nbsp;&nbsp;</span></em><span style='font-family:"Times New Roman","serif";font-weight:normal;'>murakkab tuzilgan bo&rsquo;lib, parda &nbsp;labirint va suyak labirintdan iborat. <em>Suyak labirint&nbsp;</em> tagida perilimfa, <em>parda labirint&nbsp;</em>ichida <em>endolimfa</em> suyuqliklari bo&rsquo;ladi. Quloq dahlizi oval shakldagi bo&rsquo;shliq bo&rsquo;lib, ettita teshigi bor. Ovalsimon teshik bilan o&rsquo;rta quloqqa, yumaloq teshik bilan chig&rsquo;anoqqa va qolgan 5ta teshik bilan yarim doira kanallarga birikadi. Dahlizning orqasida yarim doira kanallar (canales semicircularis) bo&rsquo;lib, ular bir-biriga perpendikulyar joylashgan. Yarim doira kanallar endolimfa suyuqligi bilan to&rsquo;la,ichida otolit toshlari bo&rsquo;ladi. Yarim doira kanallarning uchi kengaygan bo&rsquo;lib, vestibulyar nerv uchlari shu erda tugaydi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Chig&rsquo;anoq (cochlea) 2,5 aylanadan tuzilgan bo&rsquo;lib, spiralga o&rsquo;xshaydi. Uning uchi o&rsquo;rta quloqqa qarab turadi, asosi ichki eshitish yo&rsquo;lini berkitadi. Chig&rsquo;anoq spirali suyak to&rsquo;siq bilan ikkiga ajraladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Uning ichida ikkita parda (asosiy va Reysner pardalari) orasida Kortiev organ joylashgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Chig&rsquo;anoq ichida ikki qator cho&rsquo;ziq hujayralar bo&rsquo;lib, ular yuqorida &nbsp; aytilgan Kortiev organini hosil qiladi. Bu ikki qator hujayralar bir-biriga yotiroq joylashib, qortiev ravoqlarini hosil qiladi. Kortiev organining silindrsimon epiteley ustunchasining ichki yuzasidagi hujayralar tukchalar bilan qoplangan. Bu tukchalar sezuvchi reseptorlar hisoblanadi, eshitish nervi shu tukchalardan boshlanadi. Bu erda eshitish nervining mielin pardasi yo&rsquo;qoladi. Dahliz va yarim aylana kanallar muvozanati saqlovchi organlar hisoblanadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Quloqning barcha qismlari arteriya qon tomirlari bilan ta&rsquo;minlangan bo&rsquo;lib, ular anastomozlar hosil qiladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Vestibulyar analizator</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Tana holatini sezishda vestibulyar analizatorning ahamiyati katta. Vestibulyar analizator tana harakati tezlashishi, sekinlashishi va boshning fazodagi holatini o&apos;zgarishi haqidagi axborotlar asosida skelet mushaklari tonusining qayta taqsimlanishini ta&apos;minlaydi va muvozanat saqlash imkoniyatini yaratadi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Chakka suyak piramidasidagi labirintda vestibulyar sensor tizimning chet tuzilmalari joylashgan. Labirint suyakdan iborat bo&apos;lib, uchta yarim doira kanallaridan, utrikulyus, sakkulyus va chig&apos;anoqdan tashkil topgan. Suyak labirinti ichida uning shaklini takrorlaydigan parda labirint joylashgan. Suyak va parda labirintlar oralig&apos;idagi bo&apos;shliq perilimfaga to&apos;lgan bo&apos;lsa, parda labirint bo&apos;shlig&apos;i endolimfaga to&apos;lgan.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Yarim doira kanallarning har biri utrikulyusda tugaydi va ularni utrikulyusga qo&apos;shiladigan qismi kengayib ampula hosil qiladi. Ampula ichida qirrali ampula kristasi joylashgan bo&apos;lib, ushbu kristalarni ikki turdagi tukli retseptor hujayralar va tayanch hujayralar &nbsp;qoplab turadi. Tukli hujayralar ikkilamchi retseptorlar bo&apos;lib, afferent tola bilan sinaps orqali bog&apos;langan. Birinchi turdagi tukli hujayralar asosini, yakka afferent tolaning oxiri qadoq shaklida qamrab oladi va sinaps hosil qiladi. Bu turdagi retseptorni innervatsiyalaydigan efferent tola hujayraning o&apos;zi bilan bevosita bog&apos;lanmaydi. U, retseptor asosini qamrab olgan efferent tola oxirida sinaps hosil qiladi. Ammo, ikkinchi turdagi tukli hujayralar afferent va efferent tolalar bilan sinapslar orqali bevosita bog&apos;langan. Ikkala turdagi retseptor hujayralarning uchlari kiprikchalarga (tuklarga) ega bo&apos;lib, har qaysi hujayralarning 60-80 stereotsiliyasi va bitta kinotsiliyasi bor.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Retseptor va tayanch hujayralardan tashkil topgan epitelial qavatni mukopolisaxaridlardan tashkil topgan shilimshiq massa - &nbsp;kapula qoplab turadi. Ampulani ichida kapula to&apos;planib turadi. Tezlashish sababli paydo bo&apos;lgan endolimfa harakati bu massani siljishiga va unga botgan tukchalarning egilishiga olib keladi. Egilgan tuklar &nbsp;retseptor hujayralarni qo&apos;zg&apos;atadi yoki tormozlaydi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp; &nbsp; Sakkulyus va utrikulyusning makulalarida (dog&apos;larida) ham ikki turdagi tukli retseptor hujayralar bo&apos;ladi. Bu retseptorlarni, kalьtsiy tuzlaridan hosil bo&apos;lgan kristallarni - otolitlarni o&apos;z ichiga qamrab olgan, jelatinsimon otolit membrana &nbsp;bosib turadi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Yerning gravitatsiya maydonida tana holatining o&apos;zgarishi otolit membrananing siljishiga, retseptor hujayralarning tuklarini egilishiga va ulardan markazga intiluvchi impulьslarning sonini ko&apos;payishiga yoki aksincha, kamayishiga olib keladi. Demak, utrikulyus makulasi gravitatsiya maydoniga nisbatan tana holati o&apos;zgarishlarini sezadi. Sakkulyus makulasi, utrikulyusga bu ishda yordam beradi va tebranishlarni (vibratsiyani) ham sezadi. O&apos;zaro perpendikulyar turgan uchta yarim doira kanallarning ampulalaridagi retseptorlar burchak tezlanishlarni ta&apos;siriga javob beradi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Tukli hujayralarning adekvat ta&apos;sirotlarga qanday javob berishi tuklarning qaysi tomonga egilishiga bog&apos;liq bo&apos;ladi. Agar tuklar kinotsiliya tomonga egilsa, retseptor hujayralarning impulьs hosil qilish faoliyati kuchayadi va, aksincha, stereotsiliyalar tomonga egilsa, retseptorlarning impulьslar hosil qilish faoliyati sekinlashadi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Otolit apparatdagi retseptorlarning fazoda egallagan holatida farq bo&apos;ladi. Ba&apos;zi tukli hujayralarning kinotsiliyasi stereotsiliyalardan chapda joylashgan bo&apos;lsa, boshqalariniki o&apos;ngda bo&apos;ladi. Shu sababdan ham, otolit membrananing &nbsp;siljishi ayrim retseptorlarni qo&apos;zg&apos;atsa, boshqalarini ayni paytda tormozlaydi. Otolit apparat retseptorlari 2-20 smg&apos;s2 ga teng bo&apos;lgan tezlanishni sezishga imkon beradi. Ampula kristasidagi retseptorlar boshning chap va o&apos;ng tomonlarga 10, orqa va oldinga 1,5-2,0 0 burilganini sezishni ta&apos;minlaydi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Tukli hujayralardan impulьslarni MAT ga o&apos;tkazuvchi aksonlar vestibulyar asabni (bosh chanoqdagi VIII juft asabning qismi) hosil qiladi. Bu asab, uzunchoq miyadagi vestibulyar yadrolarda tugaydi. Uzunchoq miyaning chap va o&apos;ng yarmida yuqori, medial, lateral va pastki yadrolar joylashgan bo&apos;lib, bu yadrolardan chiqqan asab tolalari ularni MAT ning boshqa qismlari bilan bog&apos;laydi. Vestibulospinal yo&apos;l tolalari asosan yozuv mushaklarining gamma-motoneyronlarida va qisman alьfa-motoneyronlarida tugaydi. Bu yo&apos;lning, bo&apos;yin mushaklarini faoliyatini boshqaruvchi motoneyronlarga ta&apos;siri statik va stato-kinetik reflekslarni yuzaga chiqishida muhim ahamiyatga ega bo&apos;ladi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Vestibulyar tizimning shikastlanishi harakatlar boshqaruvining buzilishiga va bir qator vegetativ o&apos;zgarishlarga (bosh aylanishi, ko&apos;ngil aynishi, terlash va h.k.) sabab bo&apos;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>TERI, TA&rsquo;M VA XID BILISH &nbsp;ANALIZATORINING TUZILISHI</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Teri ko&rsquo;p qavatli epiteliy to&rsquo;qimasidan tashkil topgan bo&rsquo;lib, organizmni tashqi tomondan o&rsquo;rab turadi. Teri organizmni tashqi muhitning zararli ta&rsquo;siridan himoya qilgan va tashqi muhitdagi termik, mexanikaviy, fizikaviy ta&rsquo;sirni sezadi. Bulardan tashqari, teri termoregulyasiyadagi va moddalar almashinuvida ham qatnashadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Teri</em> (cutis) qalin bo&rsquo;lib, tanada o&rsquo;rtacha 1,6 m</span><sup><span style='font-family:"Times New Roman","serif";font-weight:normal;'>2&nbsp;</span></sup><span style='font-family:"Times New Roman","serif";font-weight:normal;'>&nbsp;sathga ega. U uch qavatdan: ustki epiteley qavat &ndash; <em>epidermisdan</em>, o&rsquo;rta qavat &ndash; biriktiruvchi to&rsquo;qimadan iborat asl teri &ndash; <em>dermadan</em> va ichki qavat &nbsp;- <em>teri osti yog&rsquo; kletchatkasidan</em> tuzilgan.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Epidermis</em> (epidermis) ko&rsquo;p qavatli yassi epiteliydan tuzilgan bo&rsquo;lib, ustki qavati emirilib, ostki qavati yangi hujayralar hosil qilib turadi. Yosh bolalarda epidermis yupqa bo&rsquo;ladi. Epidermis qavat tekis, yaxlit (butun) bo&rsquo;lgani uchun organizmga infeksiya o&rsquo;tkazmaydi. Terini toza tutish, organizmning teri orqali nafas olishi, teri hujayralarining normal ishlashi yosh bolalarning sog&rsquo;lom bo&rsquo;lishida ayniqsa muhim ahamiyatga ega.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Haqiqiy teri (corium) - &nbsp;derma qalin bo&rsquo;lib, epidermis tagida joylashgan. Haqiqiy terida ter bezlari, soch va tuklar ildizi, qon &nbsp;tomirlari, reseptorlar va pigment hujayralari bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Ter bezlari terining hamma qismida tarqalgan bo&rsquo;lib, faqat labning pushti qismida, jinsiy &nbsp;olat boshchasida, quloq suprasida bo&rsquo;lmaydi. Ular qo&rsquo;l-oyoq kaftida, chot bukimida, qo&rsquo;ltiq ostida zich joylashgan bo&rsquo;ladi. Odamning 1 sm</span><sup><span style='font-family:"Times New Roman","serif";font-weight:normal;'>2</span></sup><span style='font-family:"Times New Roman","serif";font-weight:normal;'>&nbsp; &nbsp;terisida 500-1000 tagacha ter bezi bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Ter bezlarining naychasi ingichka bo&rsquo;lib, uzunligi 2 mm keladi, u terining epidermis qismida teshik bilan tashqariga ochiladi. Ter &nbsp;bezlarning faoliyati tufayli organizmdagi ortiqcha suv, mochevina va &nbsp;turli tuzlar tashqariga chiqarilib, organizmda energiya almashinuvi rostlanib turadi. Yosh bolalarda ter bezlari mayda, etarlicha rivojlanmagan bo&rsquo;ladi. Terining ko&rsquo;p qismi soch va tuklar bilan qoplangan bo&rsquo;lib, ularning ildizi haqiqiy terida joylashgan. Soch &ndash; tuklar o&rsquo;zgargan epiteley hujayralaridan iborat, piyozchasi tirik bo&rsquo;ladi, ular ko&rsquo;payib turadi. Soch ildizida piyozchasi bo&rsquo;lib, u qon tomirlar va nerv tolalari bilan ta&rsquo;minlangan. Soch piyozchasining ikki yonida yog&rsquo; bezlari bo&rsquo;lib, ular sochni &nbsp;moylab turadi. Soch va tuklarning rangi tarkibidagi pigmentga bog&rsquo;liq. Soch &ndash; tuklar ildizining yonida ular holatini o&rsquo;zgartiradigan silliq muskullar bo&rsquo;ladi. Tirnoqlar teri epidermisining o&rsquo;zgargan holatidir. Haqiqiy terida qon tomirlari juda ko&rsquo;p bo&rsquo;ladi. Ular teri osti kletchatkasida anastomoz hosil qilib, qon tomirlar to&rsquo;rini vujudga keltiradi.&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Terida <em>reseptorlar</em> turli &nbsp;miqdorda tarqalgan bo&rsquo;lib, ba&rsquo;zilari epidermisda haqiqiy terining so&rsquo;rg&rsquo;ichsimon qismida va pardalarda tugaydi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Terida taxminan 500 000ta <em>tuyg&rsquo;u reseptori</em> bo&rsquo;lib, ular o&rsquo;rta hisobda 1 sm</span><sup><span style='font-family:"Times New Roman","serif";font-weight:normal;'>2</span></sup><span style='font-family:"Times New Roman","serif";font-weight:normal;'>&nbsp; da 25 tadan joylashgan, qo&rsquo;l barmog&rsquo;ining uchlarida zichroq bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Terining turli qismlaridagi <em>issiqni &nbsp;sezuvchi reseptorlar</em> soni ham 30 000 taga etadi, taxminan 1 sm</span><sup><span style='font-family:"Times New Roman","serif";font-weight:normal;'>2&nbsp;</span></sup><span style='font-family:"Times New Roman","serif";font-weight:normal;'>da 3ta, sovuqni sezadigan reseptorlar 250 000taga yaqin bo&rsquo;lib, 1 sm&nbsp;</span><sup><span style='font-family:"Times New Roman","serif";font-weight:normal;'>2&nbsp;</span></sup><span style='font-family:"Times New Roman","serif";font-weight:normal;'>&nbsp;da 12-13ta bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Terida <em>og&rsquo;riqni sezuvchi reseptorlar</em> o&rsquo;rta hisobda har 1 sm</span><sup><span style='font-family:"Times New Roman","serif";font-weight:normal;'>2&nbsp;</span></sup><span style='font-family:"Times New Roman","serif";font-weight:normal;'>da 130ta bo&rsquo;ladi. Terining sezish xususiyati organizm nerv sistemasining holatiga, ta&rsquo;sir kuchiga qarab o&rsquo;zgaradi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Terida melanin pigmenti bo&rsquo;lib, u teriga rang beradi. Bu pigment quyosh nuri ta&rsquo;sirida D vitamin ishtirokida ko&rsquo;payadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;<em>Teri osti yog&rsquo; kletchatkasi</em> (teba subsutanea) bevosita teri ostida joylashgan bo&rsquo;lib, ayollarda qalin, erkaklarda yupqaroq. Shuning uchun ayollarning tashqi ko&rsquo;rinishi silliqroq &nbsp;bo&rsquo;ladi. Erkaklarda esa qon tomirlar, muskul do&rsquo;ngliklari bilinib turadi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";'>&nbsp;</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";font-weight:normal;'>TA&rsquo;M VA HID BILISH ANALIZATORLARINING TUZILISHI</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:center;text-indent:1.0cm;"><span style='font-family:"Times New Roman","serif";'>.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>&nbsp;&nbsp;Tam bilish reseptorlari tilda, qisman yumshoq tanglayda joylashgan. Eng ko&rsquo;p uchraydigan reseptorlar tam bilish so&rsquo;rg&rsquo;ichlardir. Tambilish, so&rsquo;rg&rsquo;ichlari tarnovsimon, bargsimon,zamburg&rsquo;simon bo&rsquo;ladi. Bita so&rsquo;rg&rsquo;ichda 250 tagacha reseptor joylashgan. Tilda to&rsquo;rt hil tam bilish reseptori bor. Achchiqni sezadigan reseptorlar tilning orqa qismida, nordon va sho&rsquo;rni sezadiganlari yon qismida, shirinni sezadiganlari uchida joylashgan bo&rsquo;ladi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;text-align:justify;text-indent:1.0cm;"><span style='font-family:"Times New Roman","serif";font-weight:normal;'>Hid bilish analizatori yordamida turli moddalarning hidi seziladi. Hid bilish reseptorlari &nbsp;burun shiliq qavatining yuqori qismida joylashgan. Odamda analizatorlar ba&rsquo;zi hayvonlarnikiga nisbatan yaxshi rivojlanmagan. Hid bilish nervi uch neyronli bo&rsquo;lib, birinchi neyroni buruning shilliq qavatida joylashgan. U g&rsquo;alvirsimon suyakning teshiklaridan o&rsquo;tib tugaydi. o&rsquo;alvirsimon suyak ustida ikkinchi neyron joylashgan. Ikkinchi neyronning tanasi joylashgan er <em>hid bilish piyozchasi</em> deyiladi. Undan hid bilish yo&rsquo;li boshlanib, hid bilish analizatorlari markazigacha boradi.</span></p>
<p style="margin:0cm;margin-bottom:.0001pt;font-size:27px;font-family:BalticaTAD;font-weight:bold;vertical-align:sub;">&nbsp;</p>
</body>
</html>
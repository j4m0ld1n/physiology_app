<!DOCTYPE html>
<html>
<head>
	<title>3.1-laboratoriya</title>
</head>
<body>
	<center>
<p><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.1-LABORATORIYA ISHI</strong></p>
<p><strong>MAVZU: ME`DA SHIRASINING FERMENTATIV TA`SIRI OQSILNING ME`DA SHIRASI TA`SIRID PARCHALANISHINI KUZATISH</strong></p>
<p><strong>Ishdan maqsad</strong>: Ovqat hazm qilish faoliyatini tajribalar orqali o&rsquo;rganish.</p>
</center>
<p><strong>Vazifalar</strong>:</p>
<p>1) me&rsquo;da shirasining fermentativ ta&rsquo;siri</p>
<p>2) oqsilning me&rsquo;da shirasi ta&rsquo;sirida parchalanishini kuzatish</p>
<p>3) so&rsquo;lak bezlari faoliyatini tekshirish</p>
<p><strong>Kerakli jixozlar:</strong> me&rsquo;da shirasi, HCl kislotaning 0,5% li eritmasi, NaOH ning 50,10 n eritmalari, CuSO<sub>4</sub> ning 1% li eritmasi, lakmus va kongo qog&rsquo;ozlari, indikatorlar (fenolftalein va dimetilamidoazobenzol), distillangan suv, fibrin, Shtativli probirkalar, suv xammomi, suv termometrlari, spirt lampa, qor yoki muz solingan stakan, 50 ml hajmli kolbachalar, bo&rsquo;linmali pipetka, byuretka, pinset, qaychi, Shishaga yozish uchun qalam. Shtativ, probirkalar, kichkina varonka, filtr qog&rsquo;oz, spirttofka, 1% li qaynatilgan kraxmal eritmasi,1% li kraxmal kukuni 1% li yod eritmasi, 1% li salyanniy kislota, distillangan suv, suv hammomi, lakmus qog&rsquo;ozi, muz solingan idish, Felenga reaktivi(mis sulfat va suvdan iborat).</p>
<p>&nbsp;<strong>1-Ish. </strong><strong>Me&rsquo;da shirasi</strong><strong>ning </strong><strong>fermentativ ta&rsquo;siri</strong></p>
<p>Topshiriqning bosqichlari</p>
<p>Me&rsquo;da Shirasining reaksiyasini aniqlash. Me&rsquo;da shirasiga lakmus qog&rsquo;ozni botirishbilan uning kislotali reaksiyasiga ega ekanligiga ishonch xosil qilinadi. Kongo reaksiyasini qo&rsquo;llash bilan shirada erkin xlorid kislota borligi aniqlanadi.</p>
<p>Shiradagi kislotani aniqlash uchun kolbachaga meda shirasidan 50 ml quyib, ustiga fenolftalein va dimetilamidoazobenzol indikatorlarining spirtdagi 1% li eritmasidan 1-2 tomchi tomiziladi va NaOHning 50 n eritmasi bilan titrlanadi. Aralashmaning qizil rangdan somon rangga o&rsquo;tishi meda shirasida erkin xlorid kislota borligini ifodalaydi. Bunda, titrlash uchun sarflangan ishqor eritmasining miqdori belgilanadi. So&rsquo;ngra titrlash davom ettiriladi, endi somon rang qizil rangga o&rsquo;tadi. Titrlash uchun sarflangan ishqor miqdori me&rsquo;da shirasi tarkibidagi umumiy kislota miqdorini ko&rsquo;rsatadi. Bog&rsquo;langan NCl miqdori umumiy kislota bilan erkin kislotaning farqiga teng bo&rsquo;ladi. Me&rsquo;da shirasi tarkibidagi kislota miqdori umumiy kislota miqdoriga teng bo&rsquo;lib, foiz (%) bilan ifodalanadi.</p>
<p><strong>2-Ish. Me&rsquo;da shirasining xazm qilish kuchini aniqlash.</strong></p>
<p>&nbsp;Me&rsquo;da shirasining xazm qilish kuchini aniqlash. Oltita probirka olib, nomerlanadi va har biriga bir xil kattalikdagi kichik bo&rsquo;lak fibrin solinadi. Me&rsquo;da shirasini uchga bo&rsquo;lib, bir qismi qaynatiladi. Ikkinchi qismi ishqor bilan neytrallanadi, uchinchi qismi esa o&rsquo;z holicha qoldiriladi. So&rsquo;ngra 2- probirkadagi fibringa qaynatilgan shira qo&rsquo;shiladi, 3- probirkadagi fibringa neytrallangan meda Shirasi qo&rsquo;shiladi. 4- probirkaga xlorid kislotaning 0,5 % li eritmasidan,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 5-probirkaga distillangan suv, 1- va 6- probirkalarga 1 ml dan tabiiy meda shirasi qo&rsquo;shiladi. Birinchi 5 ta probirka 37-40 <sup>0</sup>S li suv xammomiga joylashtiriladi.&nbsp;&nbsp;&nbsp;&nbsp;&nbsp;&nbsp;&nbsp;&nbsp; 6- probirka muzli idishga solib qo&rsquo;yiladi. 10 minut o&rsquo;tganidan keyin, suv xammomidagi hamma probirkalarni olib, vodoprovod jo&rsquo;mragidan tushayotgan suvda sovitiladi. Hamma probirkalardagi suyuqlik bilan biuret reaksiyasi o&rsquo;tkaziladi. Bunda oqsillar zangori-binafsha rangga kiradi, peptonlar&nbsp; qizil- binafsha rang hosil qiladi.</p>
<p>Ish bayonnomasini tuzish bo&rsquo;yicha tavsiyalar</p>
<p>Olingan natijalarni bayonnomaga yozing. Me&rsquo;da shirasining kislotali reaksiyasiga ega ekanligiga tushintiring. Me&rsquo;da shirasining xazm qilish xususiyatini tushintiring. Xulosa qilinadi.</p>
</body>
</html>